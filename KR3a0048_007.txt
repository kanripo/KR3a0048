# -*- mode: mandoku-view; -*-
#+TITLE: 戒子通錄
#+DATE: 2015-08-24 22:58:43.684564
#+PROPERTY: ID KR3a0048
#+PROPERTY: BASEEDITION WYG    
#+PROPERTY: JUAN 卷七
<pb:KR3a0048_WYG_007-1a>¶
欽定四庫全書¶
　戒子通録巻七　　　　　宋　劉清之　撰¶
　　辨志録　呂太史(祖謙字伯恭東萊人淳熈著作/郎集録辨志以訓子延孫弟祖)¶
　　(儉祖烈等之按此條原本在/母訓女戒  後今移于前)¶
㓜學之士先要分别人品之上下何者是聖賢所為之¶
事何者是下愚所為之事向善背惡去彼取此此㓜學¶
所當先也顔子孟子亞聖人也學之雖未至亦可以為¶
賢人今之學者若能知此則顔孟之事我亦可為言温¶
<pb:KR3a0048_WYG_007-1b>¶
而氣和則顔子之不遷漸可學矣過而能悔又不憚改¶
則顔子之不貳漸可學矣知埋鬻之戱不如俎豆念慈¶
母之愛始於三遷自㓜至老不厭不改終始一意則我¶
之不動心亦可以如孟子矣若夫立志不髙則其學皆¶
常人之事語及顔孟則不敢當也其心曰我為孩童豈¶
敢學顔孟哉此人不可以語上矣先生長者見其卑下¶
豈肯與之語則其所與語者皆下等人也言不忠信下¶
等人也行不篤敬下等人也過而不知悔下等人也悔¶
<pb:KR3a0048_WYG_007-2a>¶
而不知改下等人也聞下等之語為下等之事譬如坐¶
於房舍之中四面皆墻壁也雖欲開明不可得矣書曰¶
不學墻面孔子曰其猶正墻面而立也歟言人不可以¶
不學也揚子曰吾焉開明哉言學聖賢然後心開而意¶
明也(陳瑩/中)　大要前軰作事多周詳後軰作事多闊略¶
(酬酢事/變下同)　字者朋友之職嘗見前軰先進不呼後進字¶
後進固不敢呼先進也氣類不同者亦不相呼三四十¶
年來先進始有字後進者又觀前軰凡父行父執受拜¶
<pb:KR3a0048_WYG_007-2b>¶
不跪　江南閭里間士大夫或不學問羞為鄙朴道聼¶
塗說强事飾辭呼徴質為周鄭謂霍亂為博陸上荆州¶
必稱峽西下揚都要云海郡言食則餬口道錢則孔方¶
問移則楚邱論昏則燕爾及王則無不仲宣語劉則無¶
不公幹凡有一二百件轉相祖述尋問莫知源由文翰¶
時復失所(顔氏/家訓)　恩讎分明此四字非有道者之言也¶
無好人三字非有徳者之言也後生戒之(酬酢/事變)　温公¶
㓜時患記問不若人羣居講習衆兄弟既成誦游息矣¶
<pb:KR3a0048_WYG_007-3a>¶
獨下帷絶編迨能背諷乃止用力多者其所誦乃終身¶
不忘矣　李翺寄從弟正辭書知爾京兆府取解不得¶
如其所懐念勿在意借如用汝之所知分為十焉用其¶
九學聖人之道而和其心使有餘以與時世進退俯仰¶
如可求也則不啻冨且貴矣如非吾力也雖盡用其十¶
秖益勞其心矣安能有所得乎(文/集)　王羆性儉率嘗有¶
臺使至羆為設食使乃裂去薄餅縁羆曰耕種收穫其¶
功已深舂㸑造成用力不少爾之選擇當是未餓命左¶
<pb:KR3a0048_WYG_007-3b>¶
右徹去之使者愕然大慙(北/史)　春秋以後先王之澤漸¶
逺然善言相傳猶有存者學者得其言猶可詳思而致¶
力也如伍子胥為人剛戾忍詬能成大事趙㐮子言君¶
所以能致無恤為能忍詬也莊子稱伊尹强力忍詬亦¶
是(舍人/雜録)　迂叟曰世之人不以耳視而目食者鮮矣聞¶
者駭曰何謂也曰衣冠所以為容望也稱禮斯美矣世¶
人捨其所稱聞人所尚而慕之豈非以耳視者乎飲食¶
之物所以為味適口斯善也世人取果餌而刻鏤之朱¶
<pb:KR3a0048_WYG_007-4a>¶
緑之以為盤案之玩豈非以目食者乎(司馬/集)　吳庠妻¶
謝氏子賀與賔客言及人之長短夫人屏間竊聞之怒¶
笞賀百或解夫人曰臧否士之常曷笞之若是夫人曰¶
愛其女者必取三復白圭之士而妻之今獨産一子使¶
知義命而出語忘親豈可乆之道哉因泣涕不食賀由¶
是恐懼謹黙　發人私書拆人信物深為不徳甚者遂¶
至結為仇怨余得人所附書物雖至親卑㓜者未嘗輙¶
留必為附至及人託於某處問訊干求若事非順理而¶
<pb:KR3a0048_WYG_007-4b>¶
己之力不及者則可至誠面却之若已諾之矣則必湏¶
達所欲言至於聽與不聽則在其人凡與賔客對坐及¶
徃人家見人得親戚書切不可徃觀及注目偷視若屈¶
膝並坐目力可及則斂身而退候其收書方復進以續¶
前話若其人置書几上亦不可取觀湏俟其人云足下¶
可觀方可一㸔若書中説事無大小以至戱謔之語皆¶
不可於他處復説　凡入人家切不可於几案上及書¶
攀等内飜㸔人家書簡及記事䇿子錢榖文歴若人将¶
<pb:KR3a0048_WYG_007-5a>¶
文字令㸔切不可於背後觀皆無徳之一端也　凡借¶
人書冊器用茍得己者則不須借若不獲己則須愛䕶¶
過於己物㸔用才畢即便歸還切不可以借為名意在¶
沒納及不加愛惜至有損壊大率豪氣者於己物多不¶
頋惜借人物豈可亦如此此非用豪氣之所乃無徳之¶
一端也　又飲食蒸餅去皮饅頭去蒂肉去脂皮之類¶
皆非成人所為乃癡騃無知而已自非生硬臭惡與犯¶
已宿疾之物豈有不可食之理　凡與人同坐夏則己¶
<pb:KR3a0048_WYG_007-5b>¶
擇凉處冬則己擇暖處及與人共食多取先取皆無徳¶
之一端也(范益謙/自戒)　吕正獻公㑹諸壻于東園時韓師¶
朴王正國新登第皆惠穆壻也中休鄰園閑坐正國唱¶
自作小詞甚多景純問師朴曰師朴莫亦有不正色曰¶
豈有此事(家塾/廣記)　讀書不輟甚書不讀了萬一都廢且¶
自今重新勤下十分工夫不可因循隐忍甘心作庸人¶
過一生也最是行義一事不可放過正心修身念念須¶
學前軰乆乆之間自然相應矣(舍人/書)　萬事真實有命¶
<pb:KR3a0048_WYG_007-6a>¶
人力計較不得吾平生未嘗干人在書局亦不謁執政¶
或勸之吾對曰他安能陶鑄我自有命在若信不及風¶
吹草動便生恐懼憂喜枉做却閑工夫枉用却閑心力¶
信得命及便養得氣不折挫(上蔡/語録)　問某有一病且如¶
作一簡便須安排言語寫教如法要人𫝊玩飯一客便¶
要器皿飲饌如法教人感激推此每事皆然先生曰此¶
夸心欲以勝人皆私也作簡請客如法是合做底只下¶
面一句便是病根此病根因甚有只為不合有已得人¶
<pb:KR3a0048_WYG_007-6b>¶
道好於我何加因説孟子説宫室之美妻妾之奉所識¶
窮乏者得我舉皆是有箇夸心又問更有一病稱好則¶
溢美稱不好則溢惡此猶是好惡使然且如今日泥濘¶
只是五寸須説一尺有利害猶且得無利害須要如此¶
此病在甚處曰欲以意氣加人亦是夸心有人做作説¶
話張筋努脉皆為有己(同/上)　劉道原之子羲仲本佳近¶
亦變壊揚子雲稱言心聲書心畫羲仲每有書來呼兒¶
輩譯之数四有不能識者字小而闇弱亦其心術之不¶
<pb:KR3a0048_WYG_007-7a>¶
明類此安世每於書畫之間得其人之太半(元城/語)　李¶
習之答朱載言書古之人相接有等輕重有儀列於經¶
𫝊皆可詳引如師之於門人則名之於朋友則字而不¶
名稱之於師則雖朋友亦名之子曰吾與回言又曰参¶
乎吾道一以貫之又曰若由也不得其死然是師之於¶
門人驗也夫子於鄭兄事子産於齊兄事晏嬰平仲𫝊¶
曰子謂子産有君子之道四焉又曰晏平仲善與人交¶
子夏曰言游過矣子張曰子夏云何曽子曰堂堂乎張¶
<pb:KR3a0048_WYG_007-7b>¶
也是朋友字而不名驗也子貢曰賜也何敢望回又曰¶
師與商也孰賢子游曰有澹臺滅明者行不由徑是稱¶
於師雖朋友亦名驗也足下之書曰韋君詞楊君潛足¶
下之徳與二君未知先後也而足下齒㓜而位卑而皆¶
名之𫝊曰吾見其與先生並行非求益者也欲速成者¶
也(李文/公集)　劉器之嘗論至誠之道凡事據實而言才渉¶
詐偽後來忘了前話便是脱空據實而言十年二十年¶
後說事異同賢便不説劉安世元來是脱空漢(元城/語)¶
<pb:KR3a0048_WYG_007-8a>¶
歩隲與衛旌俱以種𤓰自給㑹稽焦征羌郡之豪族人¶
客放縱乃共修刺奉𤓰以獻征羌方在内卧駐之移時¶
旌欲委去隲止之曰本所以來畏其强也而今舍去欲¶
以為髙祗結怨耳良乆征羌開牖見之身隐几坐帳中¶
設席置地坐隲旌於牖外旌愈耻之隲辭色自若征羌¶
作食身享大桉殽膳重沓以小盤飯與隲旌惟菜茹而¶
已旌不能食隲極飯致飽乃辭出旌怒隲曰何能忍此¶
隲曰吾等貧賤是以主人以貧賤遇之固其冝也當何¶
<pb:KR3a0048_WYG_007-8b>¶
所耻(三國/志)　范雲少與領軍長史王畯善雲起宅新成¶
移家始畢畯亡於官舍死無所歸以東廂給之移屍自¶
門入躬自營唅招復如禮時人以為難(南/史)　孔戡於為¶
義若嗜欲不顧前後於利與禄則畏避退怯如懦夫然¶
(韓/文)　王楊盧駱謂之四傑裴行儉曰士之致逺先器識¶
而後文藝勃等雖有文才而浮躁淺露豈享爵禄之器¶
耶楊子沉静應得令終為幸其後勃溺南海照隣投潁¶
水賔王被誅烱終盈川令皆如行儉之言(唐書/下同)　閻立¶
<pb:KR3a0048_WYG_007-9a>¶
本善畫秦府十八學士圖及貞觀中凌烟閣功臣圖立¶
本之跡也時人稱妙太宗與侍臣學士汎舟於春苑池¶
中有異鳥随波容與太宗撃賞詔坐者賦詩召立本令¶
寫焉閣外𫝊呼云畫師閻立本時立本已為主爵郎中¶
奔走流汗俯伏池側手揮丹粉瞻望坐賔不勝愧赧退¶
戒其子曰吾少學讀書今惟以丹青見知躬厮役之務¶
辱莫甚焉汝冝深戒勿習此末伎　王仲舒韋成吕洞¶
輩為郎官朋黨輝赫日㑹聚歌酒慕李藩名節强收致¶
<pb:KR3a0048_WYG_007-9b>¶
同㑹藩不得已一至仲舒輩好為訛言俳戯後召藩堅¶
不去曰吾與仲舒輩終日不曉所與言何也後果敗¶
徐仲車為楚州教授嘗言事各有所主不得相侵如借¶
書必白經諭有急故留門必白直學不敢自專也(吕氏/雜録)¶
　仲車嘗言人之同官不可不和和則事無乖逆而下¶
不能為姦必欲和莫若分過而不掠美　青州人隐蕃¶
逃犇入吳朱據郝普数稱蕃有王佐之才賔客盈堂潘¶
濬子翥亦與蕃周旋饋餉之濬聞大怒䟽責翥曰吾受¶
<pb:KR3a0048_WYG_007-10a>¶
國厚恩志報以命爾輩在都當念恭順親賢慕善何故¶
與降虜交以糧餉之在逺聞此心震面熱惆悵累旬䟽¶
到急就徃使受杖一百促責所餉當時人咸恠之頃之¶
蕃謀作亂於吳事覺亡走捕得伏誅吳王切責郝普惶¶
懼自殺朱據禁止歴時乃解(三國志之按此條/係裴松  注中語)　梁¶
蕭統葬其母丁貴嬪遣人求墓地之吉者或賂宦官俞¶
三副求賣地云若得錢三百萬與之三副宻上言太子¶
所得地不如今地於上為吉上年老多忌即命市之葬¶
<pb:KR3a0048_WYG_007-10b>¶
畢有道士云此地不利長子若厭之或可申延乃為蠟¶
鵝及諸物埋於墓側長子位宫監鮑邈之魏雅初有寵¶
於太子邈之晚見踈於雅乃宻啟上云雅為太子厭禱¶
上遣檢掘果得鵝物大驚将窮其事徐勉固諫而止但¶
誅道士由是太子終身慙憤不能自明及卒上徴其長¶
子華容公歡至建康欲立以為嗣衘其前事猶豫乆之¶
卒不立庚寅遣還鎮司馬光曰君子之於正道不可少¶
頃離也不可跬歩失也以昭明太子之仁孝武帝之慈¶
<pb:KR3a0048_WYG_007-11a>¶
愛一染嫌疑之迹身以憂死罪及後昆求吉得凶不可¶
湔滌可不戒哉是以詭誕之事竒邪之術君子逺之(通/鑑)¶
　梁賀琛奏今天下守所以貪殘良由風俗侈靡使之¶
然也今之燕喜相競誇豪積果如邱陵列肴同綺繡露¶
臺之産不周一讌之資而賔主之間財取滿腹未及下¶
堂己同臭腐為吏牧民者致資巨億罷歸之日不支数¶
年率皆盡於燕飲之物歌謡之具所費事等邱山為歡¶
止在俄頃乃更追恨向所取之少如虎傅翼増其摶噬¶
<pb:KR3a0048_WYG_007-11b>¶
一何悖哉夫失節之嗟亦民所自患正耻不能及羣輩¶
故勉强而為之(南/史)　雍州刺史武昌王渾與左右作檄¶
文自號楚王改元永光備置百官以為戱笑長史王翼¶
之封呈其手迹八月庚申廢渾為庶人徙始安郡遣員¶
外散騎侍郎東海戴明寳詰責渾因逼令自殺時年十¶
七(南/史)　有貨玉帶者王文正弟以呈文正文正曰如何¶
弟曰甚佳公命繫之曰還見佳否弟曰繋之安得自見¶
文正曰自負重而使觀者稱好無乃勞乎我腰間不稱¶
<pb:KR3a0048_WYG_007-12a>¶
此物亟還之故平生所腰止於賜帯(王文正遺/事下同)　王文¶
正公毎見家人服餙似異即瞑目曰吾門素風一至於¶
此亟令减損故家人有一衣稍華必於車内易之不敢¶
令公見焉　吕文穆不喜記人過初参知政事入朝堂¶
有朝士於簾内指之曰是小子亦参政邪文穆佯為不¶
聞而過之其同列怒令詰其官位姓名文穆遽止之罷¶
朝同列猶不能平悔不窮問文穆曰若一知其姓名則¶
終身不能忘固不如毋知也且不問之何損　王吉為¶
<pb:KR3a0048_WYG_007-12b>¶
昌邑王中尉而王好遊獵馳驅國中動作無節吉上䟽¶
諫曰大王不好書術而樂逸遊慿軾撙銜馳騁不止口¶
倦乎叱咤手苦於箠轡身勞乎車輿朝則冐霧露晝則¶
被塵埃夏則為大暑之所暴炙冬則為風寒之所匽薄¶
数以耎脆之玉體犯勤勞之煩毒非所以全夀命之宗¶
也又非所以進仁義之隆也夫廣厦之下細旃之上明¶
師居前勸誦在後上論唐虞之際下及殷周之盛考仁¶
聖之風習治國之道訢訢然發憤忘食日新厥徳其樂¶
<pb:KR3a0048_WYG_007-13a>¶
豈徒銜橛之間哉(漢/書)　魏左将軍李栗性簡慢嘗對道¶
武舒放不肅咳唾任情道武積其宿過遂誅之　鄭餘¶
慶不事華潔後進趨其門者多垢衣敗服以望其知而¶
武儒衡謁見未嘗輙易所好但與之正言直論餘慶因¶
亦重之　李翛尹京兆莊憲太后崩為山陵橋道使恃¶
能惜費每事减損靈駕至覇橋頓從官多不得食及至¶
渭橋北門壊先是橋道司請改造渭城北門計錢三萬¶
翛以勞費不從令深鑿軌道以通靈駕掘土既深旁柱¶
<pb:KR3a0048_WYG_007-13b>¶
皆懸因而殞壊所不及輼輬車者数歩　韋昭博奕論¶
云今世之人多不務經術好翫博奕廢事棄業忘寢與¶
食窮日盡明繼以脂燭當其臨局交事雌雄未决專精¶
鋭意神迷體倦人事曠而不修賔旅闕而不接雖有太¶
牢之饌韶夏之舞不暇存也至或賭及衣物徙棊易行¶
亷耻之意弛而忿戾之色發然其所志不出一枰之上¶
所務不過方罫之間而空妨日廢業終無補益　顧覬¶
之嘗執命有定分非智力所移唯應恭己守道信天任¶
<pb:KR3a0048_WYG_007-14a>¶
運而闇者不達妄意僥倖徒&KR0635;雅道無闗得䘮乃以其¶
意命弟子愿作定命論　温公曰凡觀書當先識其文¶
辨其音然後可以求其義人湏是於一切世味淡薄方¶
好不要有冨貴相周恭叔才髙識明初年亦甚好後只¶
縁累太重若把得定儘長進在昔聞明道先生一見吕¶
㣲仲便曰宰相㣲仲須做只是這漢俗謝上蔡云為他¶
有貴底相態便是俗處　楊訓黎明侍坐胡文定先生¶
目黎曰為士人當只知窮經問學不須及他事如賢前¶
<pb:KR3a0048_WYG_007-14b>¶
所言誰又罵詈自家誰又道甚言語如此是自家身心¶
都不理只了得與人閑争也孟子曰自反而仁矣自反¶
而有禮矣此物奚冝至哉萬一自家都是亦只得如此¶
待人况罵詈長官親聞乃坐若聽人𫝊言是來讒賊之¶
口有何窮也　陶淵明為彭澤令不以家累自隨送力¶
給其子書曰汝旦夕之費自給為難今遣此力助汝薪¶
水之勞此亦人子也可善遇之　韓魏公曰以之遇可¶
以成功以之不遇可以免禍者其惟晦叔乎又曰人情¶
<pb:KR3a0048_WYG_007-15a>¶
㣲處湏深體之若直用已以處所失多矣又曰君子操¶
履須當精㣲放過一事便為小人所窺也　韓魏公因¶
論君子小人之際皆當以誠待之但知其為小人則淺¶
與之接耳凡人至於小人欺已處不覺則必露其明以¶
破之公獨不然明足以照小人之欺然每受之未曽形¶
言色也　有人問祁寛尹和静先生尋常説今日政事¶
向背當如何寛曰不曽説渠曰賢曽問否寛曰不曽問¶
曰何故不問寛曰先生教人思不出其位不在其位不¶
<pb:KR3a0048_WYG_007-15b>¶
謀其政安敢問也渠云孔孟何故説寛曰孔孟亦不曽¶
説渠引孔孟之言寛曰此聖人在其位為司冦齊卿時¶
説底至於答一時君臣問政皆時君大臣問政不得不¶
告也觀孔子説底危行言孫及不謀其政氣象方其閒¶
處必不説也曰如此則先生之學焉用寛曰然每教人¶
必以君臣父子夫婦朋友之道必欲君君臣臣父父子¶
子又論為國為天下必進賢退不肖信賞必罰極其本¶
必以仁義孝弟則其論政亦大矣奚必指時事而言書¶
<pb:KR3a0048_WYG_007-16a>¶
云孝乎惟孝友于兄弟是也一日舉似先生先生曰甚¶
善甚善(祁居/之)　田腴承伯云作官從人奏辟非但賔主¶
便有君臣之義不冝輕也(陳長方歩里/客談下同)　龜山楊先生¶
見子作許少伊哀詞云文字間甚能形容少伊但全篇¶
大體似平交前輩於前後輩之際甚嚴又云有美一人¶
兮豐下而多髯此語固可見其儀形然黄魯直詩須得¶
儋州秃鬢翁此逮乎不敬不可學也　郭逵為西帥王¶
韶初以措置西事至邉逵知其必生邉患用備邉財賦¶
<pb:KR3a0048_WYG_007-16b>¶
事連問牘移牒取商韶讀之怒形顔色擲牒于地者久¶
之乃徐取納懐中入而復出對使者碎之逵奏其事上¶
以問韶韶以元牒繳進無一損壊上不悟韶計不直逵¶
言自後逵論韶並不報而韶遂得志矣予舊見前輩語¶
及此事無不切齒而新進小生徃徃以此談不容口近¶
有一士人自言久遊太學論及韶行事亦以此為智数¶
過人而不以罔上陷老成罪韶徃徃茍合干進者持此¶
自售亦不足恠不謂經此大變猶守舊聞如此等輩直¶
<pb:KR3a0048_WYG_007-17a>¶
是不識濁净其可責哉　韓魏公重修五代祖塋域記¶
夫謹家譜而心不忘于先塋者孝之大也惟墳墓祭祀¶
之有託故以子孫不絶為重琦自志于學毎見祖先所¶
為文字與家世銘志則知寳而藏之有遺逸者常精思¶
搜掇未始少懈時編嵗緝寖以大偹其所志先域之所¶
在雖距今百餘年必思博訪而得之卒能不墜先業推¶
及先塋之八世得以嵗時奉祀少慰庸嗣之志向若家¶
牒之不謹祖先文字不𫝊雖有孝於祖先之心欲究其¶
<pb:KR3a0048_WYG_007-17b>¶
宅兆而嚴事之其可得乎　鄧州花蠟燭名著天下雖¶
京兆不能造相𫝊云是冦萊公燭法萊公知鄧州而自¶
少年冨貴不㸃油燈尤好夜宴劇飲寝室亦燃燭達旦¶
毎罷官去後人至官舍見厮溷間燭淚在地徃徃成堆¶
杜祁公衍為人清儉在官未嘗然官燭油燈一炷熒然¶
欲滅與客相對清談而已二公皆為名臣而奢儉不同¶
如此然祁公夀考終吉萊公晚有南遷之禍遂殁不反¶
雖其不幸亦可以為戒也(歐陽公/歸田録)　杜祁公食于家惟¶
<pb:KR3a0048_WYG_007-18a>¶
一麫一飯而已或美其儉公曰衍本一措大耳名位爵¶
禄冠冕服用皆國家俸入之餘以給親族之貧者常恐¶
浮食焉敢以自奉也一旦名位爵禄國家奪之却為一¶
措大又将何以自奉養耶　文正范公子純仁娶婦将¶
歸𫝊聞以羅為帷幔者公聞之不恱曰羅綺豈帷幔之¶
物邪吾家素清儉安得亂吾家法持至吾家當火於庭¶
　問人能充無受爾汝之實無所徃而不為義爾汝者¶
是相爾汝之小恩愛否曰須是壁立萬仞一介不以取¶
<pb:KR3a0048_WYG_007-18b>¶
諸人方能如此孟子自有此氣象故説出此等話如我¶
以吾仁我以吾義我所不為皆古之制一聞可使寡人¶
得見之語便更不見大凡事不可放過才放過便受爾¶
汝　胡文定問楊訓相知訓言楊宋臣愷悌君子既而¶
宋臣受總司差權湘潭令大熱中之官遇疾而終訓請¶
先生言於總司保任為殁於王事先生曰宋臣固可傷¶
然凡事不必如此計較君子愛人以徳使宋臣也决不¶
喜為此等賢能教養其孤足矣　齊文宣帝怒臨漳令¶
<pb:KR3a0048_WYG_007-19a>¶
嵇&KR0110;舍人李文師以賜臣下為奴中書侍郎鄭頥私誘¶
祠部尚書王昕曰自古無朝士為奴者昕曰箕子為之¶
奴頥以白帝曰王元景比陛下於紂帝銜之帝與朝臣¶
酣飲昕稱疾不至帝遣騎執之昕方揺膝吟詠遂斬於¶
殿前　蘇丞相子容知亳州有豪民婦被罪當杖以病¶
未科毎旬檢校未愈鄧元孚為譙縣簿謂其子曰尊公¶
髙明平昔以政事稱今豈可為一豪婦人所紿賢為公¶
子不可不白但喻醫者如法檢校彼自不誣矣其子白¶
<pb:KR3a0048_WYG_007-19b>¶
之公曰萬事付公議何容心焉若言語輕重則人有觀¶
望或有可悔既而此婦死元孚大慙服曰吾輩狭小豈¶
可測公之用心也(蘇氏/談訓)　畢義雲作書與髙元海入宫¶
不覺遺之給事中李貞得而奏之帝由是踈元海和士¶
開復譛元海帝以馬鞭箠元海六十出為兖州刺史¶
峭直深刻之人明習法令所以檢䕶其身可使無過此¶
其所長然卒用其所長以把持窺刺為心一二聽之&KR0310;¶
廹不容或善其刻而用其深則必置人主於有過之地¶
<pb:KR3a0048_WYG_007-20a>¶
士有負俗之累而其心坦明出於愷悌不肯欺負人主¶
以賊其民與彼深刻之人相去萬萬豈可以有瑕之玉¶
而置於碔砆之下乎取人於上者将何擇哉　仁宗朝¶
李都尉喜延士夫盡聲色之樂一時館閣清流無不徃¶
者韓魏公於其間最年少獨未嘗造焉李數召數以公¶
事辭人有强之者公曰固欲往但未有名耳公處之不¶
失和李莫能致怨同時諸公亦不以為介也(别録/下同)　韓¶
魏公在政府時極有難處置事嘗言天下事無有盡如¶
<pb:KR3a0048_WYG_007-20b>¶
意湏常隐忍不然不可一日處矣公言徃時同列二三¶
公不相下語常至相擊待其氣定毎為平之以理歸于¶
是而己雖好勝者亦自然不争　韓公知歐陽永叔不¶
以繫辭為孔子書又多不以文中子為可取中書相㑹¶
累年未嘗與之言及也　韓公在北門一屬官有小才¶
公多委以事人謂公真許之他日或問之公曰某人但¶
任術所為大不敦篤大中其弊　韓公為陜西招討時¶
尹師魯與夏英公不相與師魯於公處即論英公事英¶
<pb:KR3a0048_WYG_007-21a>¶
公於公處亦論師魯公皆納之不形於言遂無事不然¶
不静矣　韓公云臨事若慮得是劄定脚更不移成敗¶
則任如此方可成務　韓公言王文正弟傲不可訓一¶
日逼冬至祀家廟列百壺於堂前弟皆擊破之家人皇¶
駭文正忽自外入見酒流滿路不可行俱無一言但攝¶
衣歩入堂其後弟忽感悟而復為善終亦不言　今之¶
儒者移學文藝干仕進之心以收其放心而善其身則¶
又何古人之不可及也父兄以文藝令其子弟朋友以¶
<pb:KR3a0048_WYG_007-21b>¶
仕進相招往而不返則心始荒而不治萬事之成咸不¶
逮古先矣(胡仁仲/知言)　今喜以直為言是非可否不得所¶
安自墮於小人之偷而愧夫君子之篤敬　朱全忠嘗¶
與僚佐及游客坐於大柳之下全忠獨言曰此木宜為¶
車轂衆莫有應有游客数人起應曰宜為車轂全忠勃¶
然厲聲曰書生輩好順口玩人皆此類也車轂須用夾¶
榆柳木豈可為之顧左右曰更何待左右數十人捽言¶
宜為車轂者悉撲殺之　桓譚謂秦延君説堯典篇目¶
<pb:KR3a0048_WYG_007-22a>¶
兩字之説至千餘言但説若稽古三萬言班固歎後世¶
經𫝊既已乖離博學者又不思多聞闕疑之義而務碎¶
義相難便辭巧説破壊形體説五字之文至於二三萬¶
言是今滋蔓傷本之弊古人已深斥之矣又可隨而踵¶
之蹈覆車之轍邪彼方自詫曰前之文士才慳不能宏¶
闡有愧今日之富亦難與言矣　卜子夏首作䘮服𫝊¶
記者曰𫝊者𫝊也𫝊其師説云爾唐陸淳於春秋毎一¶
義必稱淳聞于師曰詩則有魯故有韓故有齊后氏故¶
<pb:KR3a0048_WYG_007-22b>¶
齊孫氏故毛詩故訓𫝊書有大小夏侯解故前人惟故¶
之尚如此　敬宗時裴度自興元入覲朝士持兩端者¶
日擁度門一日度留飲酒劉栖楚矯求度之歡曲躬附¶
裴耳而語崔咸疾其諂舉觴罰度曰丞相不當許所由¶
官囁嚅耳語度笑而飲之栖楚不自安趨出坐客皆快¶
之　吕正獻書古人詩好衣不近節士體梁肉似怕腹¶
中書兩句書于子舍之屏風(家塾/記)　滎陽公居東萊揚¶
州曹官廨舍所居無几案以竹繫架上置書冊器皿之¶
<pb:KR3a0048_WYG_007-23a>¶
屬悉不能具處之甚安其簡儉如此(吕氏/録)　劉器之待¶
制云安世初登科與二同年謁張觀参政三人同起身¶
請教張曰觀自守官以來常持四字曰勤謹和緩中間¶
一後生應聲曰勤謹和既聞命緩之一字如何張曰甚¶
事不因忙後錯了　嚴彭祖遷太子太傅亷直不事權¶
貴或説曰天時不勝人事君不以修小禮曲意事貴人¶
左右之助經誼雖髙不至宰相願少自勉强彭祖曰凡¶
通經術固當修行先王之道何可委曲從俗茍求冨貴¶
<pb:KR3a0048_WYG_007-23b>¶
乎竟以太傅終(漢/書)　梁世士大夫皆尚褒衣博帶大冠¶
髙履出則車輿入則扶持郊郭之内無乘馬者周宏正¶
為宣城王所愛給一果下馬常服御之舉朝以為放達¶
乃至尚書郎乘馬則糾之及侯景之亂膚脆骨柔不堪¶
行歩體羸氣弱不耐寒暑坐死倉卒者徃徃而然　惠¶
穆公赴人飲食之約未嘗後到曰使主人望望然而客¶
不至吾不忍也(家塾/記)　大抵後生為學湏是嚴立課程¶
不可一日放慢毎日須讀一般經書一般子書不湏多¶
<pb:KR3a0048_WYG_007-24a>¶
只要令精熟湏静室危坐讀取二三百遍字字句句湏¶
要分明又毎日湏連前三五授通讀五七遍湏令成誦¶
不可一字放過也史書湏毎日讀取一卷或半卷以上¶
始見功湏是從人授讀疑難處便質問湏是孜孜就人¶
不可自家先自放慢也然此是學之業又湏理㑹所以¶
為學者何事一行一住一語一黙湏要盡合道理求古¶
聖賢用心竭力從之亦無不至矣夫指引者師之功也¶
行有不至從旁規戒者朋友之任也決意而徃則湏用¶
<pb:KR3a0048_WYG_007-24b>¶
己力難仰他人矣(舍人/書)　見與董生論周易九六義取¶
老而變以為畢中和承一行僧得此説異孔頴達䟽而¶
以為新竒彼畢子董子何膚末於學而遽云云也都不¶
知一行僧承韓氏孔氏而果以為新竒不亦可笑矣哉¶
何畢子董子之不視其書而妄以口承之也(栁/文)　張率¶
作賦頌二千餘首有虞訥者見而詆之率乃一旦焚毁¶
更為詩示焉託云沈約訥便句句嗟稱無字不善率曰¶
此吾作也訥慚而退　甄琛舉秀才入都積嵗頗以奕¶
<pb:KR3a0048_WYG_007-25a>¶
棊廢日至乃通夜不止手下蒼頭常令執燭或時睡頓¶
大加其杖如此非一奴不勝楚痛乃曰郎君辭父母仕¶
宦若為讀書執燭不敢辭罪乃以圍棊日夜不息豈是¶
向善之意而賜杖罰不亦非理琛悵然慚感遂從許赤¶
彪假書研習　李公擇尚書公家人嘗置聲伎孫中丞¶
莘老不以為然滎公曰此莫是小節不孫中丞曰此一¶
節不小¶
